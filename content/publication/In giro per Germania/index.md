---

title: "Diderot in giro per il mondo: Berlino"
authors:
- Diderot
- Tommaso Mancini
date: "2020-09-25"
doi: ""
# Schedule page publish date (NOT publication's date).
publishDate: "2020-09-25"

# Summary. An optional shortened abstract.
summary: ""
tags:
- Germania

featured: true
# Featured image
# To use, add an image named `featured.jpg/png` to your page's folder. 
image:
  caption: 
  focal_point: ""
  preview_only: true
# Associated Projects (optional).
#   Associate this publication with one or more of your projects.
#   Simply enter your project's folder or file name without extension.
#   E.g. `internal-project` references `content/project/internal-project/index.md`.
#   Otherwise, set `projects: []`.
projects:
- internal-project
# Slides (optional).
#   Associate this publication with Markdown slides.
#   Simply enter your slide deck's filename without extension.
#   E.g. `slides: "example"` references `content/slides/example/index.md`.
#   Otherwise, set `slides: ""`.
slides: example

draft: false

---

La scelta di abbandonare l’Italia e partire verso altri paesi europei alla ricerca di nuove esperienze è sempre più diffusa tra i giovani. È sempre interessante capire le motivazioni che determinano una simile decisione: con Diderot oggi andiamo a Berlino per intervistare Martina, una ragazza di 30 anni che vive ormai da più di 6 anni nella capitale tedesca con la voglia di esprimere le forte differenziazioni sociali, soprattutto a livello di **integrazione** e **libertà**. Per quanto si senta parlare di Berlino come uno dei maggiori poli economici di tutta l’Europa, è una città che nasconde in sé la capacità di accogliere di varie etnie, caratteristica che la rende originale e molto stimolante soprattutto per i giovani.


{{< figure library="true" src="berlino (3).jpeg" title="" lightbox="true" >}}


**Ciao Martina , grazie innanzitutto per la disponibilità, ci vuoi raccontare che cosa ti ha spinto a cambiare città e perché hai deciso di dirigerti proprio a Berlino?**

** M**: Innanzitutto devo dire che  spingermi a spostarmi in Germania non è stata tanto la voglia di cambiare città, ma sono partita per Berlino con il desiderio di cambiare Paese. Per quanto Roma sia caotica e problematica devo dire che ho sempre provato profondo affetto verso la mia città e il desiderio di spostarmi è derivato piuttosto dal senso di insofferenza che personalmente provavo in Italia. 
Ragioni prevalentemente personali che possono essere più o meno condivisibili. 

Per citare gli aspetti relativi a Roma in particolare, sotto cui ho trovato forti differenze con il contesto berlinese, potrei nominare il **conservatorismo dilagante**, il forte **peso delle tradizioni**, i **problemi sociali derivanti dal voler accogliere il carattere multiculturale della città**, il **razzismo** e **il machismo**, che spesso sfociano in episodi di violenza fine a se stessa o anzi peggio, animata anche da pseudo idealismi di origine neofascista. Percepivo una **crescente tensione sociale ed ero ormai sfiduciata dalla possibilità di trovare un senso di comunità** in un simile contesto. Roma mi sembrava sempre più divisa e anche spostarsi al suo interno era sempre più difficile e costoso. Molte persone che conoscevo iniziavano ormai da anni a spostarsi in altre città e paesi...e chi lo faceva non ritornava il più delle volte.

In realtà la scelta di Berlino è capitata quasi per caso per una serie di circostanze, devo ammettere che avevo poche aspettative a riguardo. Io sognavo di viaggiare per l'America Latina figuriamoci. Invece ormai sono quasi sei anni che vivo a Berlino

 
**Come valuti l’amministrazione della città? È vero che “funziona” meglio rispetto che a Roma?**”

**M:** C'è da dire che secondo il sistema di organizzazione dello Stato Tedesco, Berlino è una **Città-Land**, così come Brema e Amburgo,quindi ha un'organizzazione paragonabile a quella di una **città-stato** per così dire, da cui deriva un **maggior grado di autonomia nella gestione** dei fondi e nell'implementazione delle proprie politiche. 
Sicuramente agli occhi di una romana la città è organizzata meglio.

Per esempio dal punto di vista dei trasporti pubblici la differenza di base è che qui è stata sviluppata una rete cittadina, mentre a Roma no. Per quanto l'azienda di trasporti di Berlino sia anche aspramente criticata in Germania, l'offerta che presenta è assolutamente efficiente dal mio punto di vista. Allo stesso tempo **i prezzi non sono certo contenuti** (si parla di 2,90 euro come biglietto ordinario con validità di 120 minuti) ma sono disponibili possibilità di riduzioni e varie forme di abbonamento. In particolare mi ha stupito l'esistenza di un abbonamento mensile ridotto con validità dalle 10:00 di mattina in poi, concepito anche per evitare l'eccessivo sovraffollamento nelle metro la mattina presto. La rete metro copre quasi interamente il tessuto cittadino e bus sostitutivi e percorsi alternativi sono a disposizione ogni qualvolta ci siano lavori in corso o altri tipi di imprevisti. Il fine settimana, dal venerdì alla domenica, la metro è aperta 24 ore mentre durante la settimana bus notturni sostituiscono le corse dopo la sua chiusura. Le piste ciclabili vengono estese e rinnovate costantemente, e devo dire che le ragioni per salire in macchina sono veramente poche a Berlino.”

{{< figure library="true" src="berlino (1).jpeg" title="" lightbox="true" >}}


**Come ti sei trovata a livello sociale?
Hai qualche considerazione particolare da fare in merito al tessuto giovanile, confrontando gli ambienti che frequentavi a Roma con quelli che frequenti lì tutt’ora? Noti grossi differenze dovute alle abitudini sociali?**


**M**: Mi sono spostata a Berlino all'età di 27 anni, per cui **non ho cambiato interessi di alcun genere** con l'emigrazione, per così dire, ma sicuramente in questa città **ho trovato terreno fertile per approfondire i miei interessi** e trovarne anche di altri. Berlino è una città **composta per la maggior parte da migranti**, provenienti sia dall'estero che da altre zone della Germania e questo per definizione la rende una città con un'alta percentuale di persone di età compresa tra i 20 e i 50 anni, quindi giovane. Questo rende il tessuto sociale molto più dinamico, anche **le politiche cittadine sono generalmente volte a tutelare gli interessi di questa fascia di popolazione**. 
Dal mio punto di vista, sono rimasta stupita dal dinamismo culturale della città. Influenze provenienti da ogni parte del mondo si uniscono e si esprimono in una moltitudine di attività sociali. Serate di Cumbia in vecchi capannoni industriali, mercati Turchi dove trovare frutta e verdura conveniente, fiere di street Food Thailandese dove fermarsi a mangiare, concerti di ogni genere e party di musica elettronica uniscono persone di qualsiasi estrazione sociale e provenienza. **La sensazione di poter essere liberi di esprimersi è palpabile**, continuo a notare e ridere quando vedo per strada persone vestite con abiti assurdi o totalmente incoerenti con il clima e la temperatura del momento, che camminano tranquillamente tra la folla nella quasi totale indifferenza di chi li circonda. La libertà di espressione è ancora maggiore se si considera anche il modo in cui la questione di genere è stata affrontata e rifiutata. **Berlino è una delle città in Europa che offre più spazi alla comunità LQGBT** e si cerca di eliminare il più possibile le differenze di genere.

Credo che questo forte dinamismo culturale e l'integrazione tra forme espressive diverse trovi le sue origini nella stessa evoluzione storica della città, che fino a 20 anni fa era **divisa al suo interno da una cinta muraria espressiva di una divisione non solo amministrativa, ma anche ideologica, culturale, politica** ed economica. La reazione al crollo di una simile limitazione ha probabilmente condotto a quel desiderio di liberazione che ancora oggi condiziona e anima la vita sociale e culturale della città, che entusiasma soprattutto le persone provenienti da contesti culturali più tradizionalisti.”


{{< figure library="true" src="berlino (2).jpeg" title="" lightbox="true" >}}

**Come è stato vissuto il periodo di pandemia? Sono state rispettate le normative anti-covid o ci sono stati momenti in cui la situazione è leggermente degenerata?**

**M:** Per quanto riguarda l'emergenza Coronavirus, la situazione a Berlino e in **Germania è stata diversa dall'Italia. Innanzitutto le zone più colpite e che quindi hanno subito un lockdown più severo sono stati Lander a sud del Paese**, mentre da noi la situazione non è stata troppo grave. **È stata introdotta una limitazione per quanto riguarda gli spostamenti ritenuti non essenziali**, ma era possibile uscire anche per prendere una boccata d'aria senza bisogno di portare alcuna autocertificazione e di fatto la chiusura dei negozi è avvenuta solo per qualche settimana. La situazione è rimasta sotto controllo, ma al momento sono presenti ancora diverse limitazioni soprattutto per alcuni settori. In ogni caso tutti gli esercizi commerciali rispettano rigorosamente le regole e non ho mai notato eccessivo menefreghismo, anzi devo dire che si percepisce sempre un certo grado di autodisciplina. Sicuramente l'insofferenza verso la chiusura e la limitazione delle attività culturali, l'assenza di concerti e la chiusura dei locali è stata ed è forte, ma fortunatamente il fatto di poter stare ancora in giro per parchi a godersi le belle giornate ha aiutato i berlinesi a superare l'emergenza senza particolari momenti di crisi. Sarà "divertente" vedere cosa succederà andando incontro all'inverno, quando le ore di luce si ridurranno drasticamente e con il freddo sarà più complicato godersi quei luoghi di aggregazione rimasti, come i parchi o semplicemente le strade, che comunque a Berlino non si sono mai del tutto svuotate anche durante il lockdown.”

**Martina è stato un piacere sentire le tue risposte più che esaustive, ancora grazie per la disponibilità!
Grazie a voi, magari in un futuro potrò approfondire temi più particolare insieme a voi!**


---
