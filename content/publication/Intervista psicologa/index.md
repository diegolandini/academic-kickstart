---
title: "Solitudine da quarantena"
authors:
- Diderot
- Leonardo Zolovkins
date: "2020-04-23"
doi: ""
# Schedule page publish date (NOT publication's date).
publishDate: "2020-04-23"

# Summary. An optional shortened abstract.
summary: 'Lo scorso 1 Aprile, Diderot ha partecipato ad una conferenza indetta da **Green Atlas** con la psicoterapeuta e psicologa del lavoro Paola Contardi. La dottoressa ha esaminato a fondo il signifcato del termine “quarantena” per poi illustrare i rischi psicologici derivati da essa, fornendo preziosi consigli su come comportarsi per affrontare al meglio un periodo così delicato.'
tags:
- Intervista
- Covid19
featured: true
# Featured image
# To use, add an image named `featured.jpg/png` to your page's folder.
image:
  caption:
  focal_point: ""
  preview_only: true
# Associated Projects (optional).
#   Associate this publication with one or more of your projects.
#   Simply enter your project's folder or file name without extension.
#   E.g. `internal-project` references `content/project/internal-project/index.md`.
#   Otherwise, set `projects: []`.
projects:
- internal-project
# Slides (optional).
#   Associate this publication with Markdown slides.
#   Simply enter your slide deck's filename without extension.
#   E.g. `slides: "example"` references `content/slides/example/index.md`.
#   Otherwise, set `slides: ""`.
slides: example

draft: false

---
**Intervista a Paola Contardi, Dottoressa in Psicologia sui rischi psicologici legati alla
quarantena**

**Buongiorno dottoressa, grazie per la disponibilità sull’argomento!
Vorrei iniziare con il chiederle effettivamente, a livello storico, da quando si può utilizzare propriamente
il termine quarantena e come e da dove è arrivato ai giorni nostri?**


“Iniziamo subito dicendo che il termine *quarantena* deriva dal dialetto veneziano medioevale e per l’appunto, stava a significare proprio “quarantina”, come facilmente intuibile.
Questa parola venne molto probabilmente coniata nel corso del XIV e XV secolo durante il periodo della grande peste nera, in un’Europa ancora molto arretrata e ignorante in tema di misure mediche e di contenimento.
Si può affermare che uno dei primi metodi di prevenzione sia stato messo in atto proprio dalla
*Serenissima Repubblica di Venezia*, che imponeva alle navi una sosta forzata di 40 giorni nella vicina
isola di Santa Maria di Nazareth prima di permettere all’equipaggio e al carico l’ingresso in città.
Ciò effettivamente permise un moderato contenimento, anche se in seguito la *Serenissima* subì
ugualmente numerose perdite in termini umani, forse per il fatto che l’infezione fosse veicolata da ratti e
pulci, ospiti in simbiosi con il microbo.
Questa intuizione, nonostante i limiti dei tempi venne rapidamente emulata nel resto delle grandi città
europee, come nel caso di Milano che ne uscì con perdite decisamente minori rispetto alla mortalità
media che si riscontrava negli altri agglomerati urbani.”


**E invece oggi, nell’epoca dei social media e del globalizzato, come si è evoluta l’idea di quarantena?**


“Ovviamente, l’evoluzione è stata una conseguenza inevitabile dell’avanzamento scientifico che
contraddistingue la nostra epoca e la quarantena, come possiamo vedere con i nostri occhi, non dura più 40 giorni, ma li supera ampiamente.
Queste scelte di chiusura sono determinate da svariati protocolli sanitari d’emergenza, stilati da eminenze istituzionali sotto le direttive di organizzazioni nazionali e internazionali, come ad esempio l’*Istituto Superiore di Sanità* o l’*OMS* (*Organizzazione Mondiale della Sanità*).
Nel caso del COVID-19, patologia mai vista fino ad ora, molti protocolli si sono dovuti adattare a una
situazione totalmente nuova, alla quale il mondo non era affatto preparato, complice l’insidiosità del virus stesso e la facilità di contagio.”


**Bene, mi sembra di capire che, alla luce di questa inesperienza, la contromisura più efficace sembra proprio la medioevale quarantena e l’isolamento sociale per un medio-lungo periodo.
La domanda che ci poniamo tutti sembra ovvia: quali danni può arrecare questo genere di chiusura alla salute mentale di un individuo? Quali sono i soggetti più a rischio?**


“Una situazione del genere sta portando un grandissimo disagio a numerose persone. Dopotutto, la
routine quotidiana di tutti è stata bruscamente interrotta da un momento all&#39;altro. Non ce lo aspettavamo.


Sottolineo quest’aspetto: è assolutamente fondamentale ricordare che ritrovarsi senza stimoli per chi è
costretto a casa, senza magari poter passare allo *smart work* è fortemente alienante, *l’assenza di
distrazioni e l’inattività è una condizione favorevole per l’insorgenza di condizioni come la depressione*.
Io stessa posso lavorare solo con determinati pazienti in videochiamata, con chi me lo permette e con chi
già conosco, proprio a causa della delicatezza della mia professione.
Altro fattore da non sottovalutare sono quelle situazioni familiari a rischio, nelle quali la violenza regna
padrona: se prima la routine quotidiana rappresentava una via di fuga da queste situazioni, ora questo non
è più possibile e crescono i casi di violenza domestica, ma nonostante questo le denunce diminuiscono
per paura di ritorsioni durante nel corso della convivenza obbligatoria. A queste famiglie consiglio
vivamente di affidarsi al numero verde istituito appositamente per l’emergenza da parte della Croce
Rossa: 800065510.

Un consiglio che do a tutti, è di evitare il rimuginare fatto di “se” e “ma”. Pensare a come sarebbe potuta
essere la nostra vita e a quello che avremmo potuto fare se non ci fosse stata quest&#39;emergenza è
estremamente tossico per la salute psicofisica dell’individuo. Evidenzia tutti i limiti dettati dalla
situazione, facendoci percepire impotenti e inermi, avvicinandoci all’area del disagio psicologico
portando a rabbia e malinconia o, nei casi più estremi, a sintomi depressivi”.


**Quali consigli darebbe per distrarsi da questa negatività?**


“Fortunatamente, noi stessi possiamo ridurre questa serie di pensieri negativi, che sono sì naturali e istintivi, ma, come abbiamo già detto, soprattutto dannosi. Il modo più semplice è quello di cercare di
*programmare la giornata*, semplicemente tentando di rimanere agganciati a quella che era la nostra
quotidianità prima dell’emergenza. Prepararci come se si dovesse uscire o dividere gli spazi domestici in
base alle nostre attività. Un&#39;altra cosa molto utile può essere quella di *condividere tutti insieme
l’aspettativa della serata*, come trovare escamotage riguardo una cena, ma anche un aperitivo self-made
può venirci in aiuto, per darci un’energia in più per vivere la giornata.

Indubbiamente, un’altra modalità per investire il proprio tempo in maniera utile è quella di apprendere
qualcosa in base ai propri interessi: riprendere in mano quel libro che abbandonammo dopo averlo
acquistato con molto entusiasmo, dare sfogo alla nostra passione per i film, provare a scrivere, dedicarci a
qualche hobby che di solito non abbiamo il tempo di fare.
In parole povere, *cercare di occupare il tempo nella maniera più produttiva possibile senza alienarsi*.”


**Grazie per i consigli Dottoressa, ne faremo certamente tesoro.
Invece, quale può essere il pericolo più grande in cui può incappare una persona durante l’isolamento?**


“Rispondo immediatamente: senza dubbio il pericolo più grande è il *disturbo post-traumatico da stress*,
capace di compromettere seriamente il nostro benessere psichico.
Si tratta di un disturbo decisamente subdolo, in quanto insorge, come si evince dal nome, *dopo* un
periodo di forte stress, condizione in cui non è poi tanto difficile ritrovarsi di questi giorni. A mio dire,
quello che ci troveremo ad affrontare sarà totalmente inedito. La canonica psicologia dell’emergenza ha
fatto fronte fino a questo momento a drammi derivanti da calamità naturali di vario genere o a conflitti
armati, ora, per la prima volta, dovrà invece occuparsi di un post traumatico “invertito”.
Nelle situazioni
“classiche&quot; sopracitate le persone *perdevano* la casa, mentre in questo caso dobbiamo stare *in casa*!
Il modo più facile per riconoscere questo disturbo è partendo dai sintomi che, in questo caso specifico, si
definiscono *intrusivi*. Il più comune è la possibilità ricorrente di avere *flash-back dell’evento
traumatico*: pensate alle persone che usciranno dalla condizione di terapia intensiva dopo essere state


intubate, immaginate medici e infermieri ad assistere a una mortalità così estesa e atroce, in piena
solitudine, pensate al mancato addio dei cari agli infetti con prognosi fatale che non potranno ricevere un
funerale. Un altro sintomo tipico è legato alla *repulsione* e al *rigetto patologico di tutto ciò che ricorda
il trauma*: un meccanismo di difesa che ci porta a negare a noi stessi che certe cose siano realmente
accadute, con il rischio che questi ricordi possano ripresentarsi più violenti di prima. È un processo
mentale che può portare le persone a sviluppare delle *idee negative verso sé stessi e verso ciò che le
circonda*, con la perdita di interesse verso le normali attività e un *distacco sociale* non forzato, ma
*volontario*”.


**Sembra assolutamente una cosa da cui stare bene in guardia, cosa consiglia in questo caso?**


“Anzitutto, è comune ritrovare nelle persone che soffrono di questo disturbo un senso di vergogna e di
negazione, con la mancata volontà di farsi assistere nonostante abbiano risposte esagerate a stimoli
emotivi minimi. In questo caso, *l’errore più grande che si possa fare è non chiedere aiuto*.
Sarebbe un buon comportamento, con l’insorgenza di questi sintomi, contattare il proprio medico di base
o uno psicoterapeuta per cercare di contrastare in tempo questo disturbo”.


**Bene, la nostra intervista giunge al termine. Colgo l’occasione per ringraziarla un’altra volta del tempo che ci ha dedicato e per queste preziose informazioni che ha voluto condividere!**


“Come in ogni situazione, da sempre nel corso dei secoli e anche dopo questa chiacchierata, ci dovrebbe
essere ormai chiaro un concetto: il nostro più grande nemico possiamo diventare, per ironia della sorte,
proprio noi stessi”.

Reportage di Leonardo Zolovkins
Ringraziamo la dottoressa Contardi e i ragazzi di *Green Atlas* per la stesura di questo reportage grazie
alla conferenza da loro indetta al riguardo.

---
