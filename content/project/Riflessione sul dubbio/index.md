---
title: "Riflessone sul dubbio"
subtitle: ''
summary: 
authors:
- Silvia Cherillo
tags:
- Racconto
date: "2020-05-17"
lastmod: "2020-05-17"
featured: true
draft: false

# Featured image
# To use, add an image named `featured.jpg/png` to your page's folder.
# Placement options: 1 = Full column width, 2 = Out-set, 3 = Screen-width
# Focal point options: Smart, Center, TopLeft, Top, TopRight, Left, Right, BottomLeft, Bottom, BottomRight
image:
  placement: 2
  caption: ''
  focal_point: ""
  preview_only: true

# Projects (optional).
#   Associate this post with one or more of your projects.
#   Simply enter your project's folder or file name without extension.
#   E.g. `projects = ["internal-project"]` references `content/project/deep-learning/index.md`.
#   Otherwise, set `projects = []`.
projects: []

---

In questo stato apocalittico si sviluppano eterne e logoranti incertezze. Come mai c’è così
tanta differenza tra un’apocalisse vissuta solo e soltanto nella propria testa, all’interno di
noi stessi, e una presente in tutto il mondo, senza limiti né confini? Probabilmente
l’apocalisse nella propria testa è sopportabile solo nel momento in cui ci si conosce,
quando si è capaci di convivere con il proprio io -non solo di sopravvivere con esso.
L’apocalisse culturale, come disse Ernesto De Martino, è una fine del mondo comune a
tutti gli individui di una società, ha la medesima quantità qualitativa e quantitativa di dolore
che è presente all’interno di un individuo nell’attimo della crisi del singolo, ma, è soltanto
ben diluita e distribuita all’interno della comunità. L’apocalisse interna-e dunque
soggettiva- inizia e termina all’interno di se, è difficilmente sopportabile da parte del
singolo. Si tende, generalmente, a preferire un’equa distribuzione, per provare dolore in
quantità e in qualità inferiori, per poterlo condividere. Ciò si può raggruppare mediante il
termine fine del mondo culturale, come affermò l'antropologo De Martino; dunque un crollo
sociale e collettivo all'interno di una comunità. Perché si preferisce sempre condividere il
dolore? Verosimilmente la risposta potrebbe essere che si cerca, inevitabilmente, di
evitare il dolore e perseguire il piacere, di rifuggire e mantenere le distanze da esso a
favore di una vita piacevolmente vissuta. Ma perché non ci si può immergere in esso per
arrivare a poter convivere con esso e giovarsi della sua presenza? Il filosofo rumeno Emil
Cioran, uno dei più influenti del XX secolo, insito e immerso nel suo pessimismo e
nichilismo radicale a tratti nauseante e pesante, attesta che la sofferenza è l'unico modo
per poter acquisire la sensazione di esistere. Dunque è proprio la sofferenza, il dolore che
causa queste costanti e inconsce crisi nel singolo, ma esiste un antidoto, un rimedio, un
irreparabile metodo per sfuggire alla caducità della vita e iniziare a riflettere sul senso del
mondo, che è insito nella volenterosa e ottimista mente umana per eliminare
momentaneamente la vertiginosa fuggevolezza e instabilità della vita, una sorta di
divertissement alla Pascal: il beneficio del dubbio.
La possibilità di vivere nuovamente una vita degna di essere vissuta, la possibilità che le
cose migliorino, la possibilità di tornare ad avere sicurezze, pensieri positivi, un domani
certo e sempre nuove ed eccitanti esperienze. Ma tutto ciò non è pur sempre una mera
possibilità, piuttosto che una certezza?
Le sicurezze possono essere viste come un grande e complesso “palazzo” che si è
costruito nel corso della nostra vita attraverso esperienze, pensieri etc. Ma può crollare
immediatamente a causa di dubbi, insicurezze, mancanze, azioni, inazioni,che causano
sofferenze e di conseguenza ci portano a vedere il mondo in modo differente; si cerca di
continuare a vivere imperterriti la propria vita cercando di distrarsi dai dolori e
assecondando le trasformazioni precedentemente avvenute. Ma, delle volte, il processo di
rinnovo del pensiero, iniziato in modo del tutto inconsapevole, casuale e inconscio, è
soltanto l'inizio di un procedimento ben più grande e deleterio che porta a far crollare
l'intero sistema- o palazzo- di certezze precedentemente costruito. Da questo momento in
poi si cerca una nuova identità, sinonimo in questo caso di una nuova sicurezza e
convinzione fondata sulla consapevolezza di sé. Servono dunque certezze che si
sostituiscono a quelle passate, ma chi può garantirci che queste torneranno? Chi può
affermare che si riuscirà nuovamente ad avere consapevolezza di sé? E se si iniziasse a
vivere nell'eterna e perenne nostalgia dei tempi passati? Dopotutto il rimpianto e la
malinconia sono gli unici svaghi che restano a chi è timoroso verso il futuro.
L'unica certezza che resterà in noi sarà il beneficio del dubbio, la possibilità di continuare
a dubitare e di non ritrovare più le sicurezze di una volta. Ci si aggrappa irreparabilmente e
consciamente all'unica certezza che non è in grado di donarne alcuna: il dubbio. Come
disse Cartesio ne “La recherche de la vérité”: il dubbio è un pantano da cui è difficile
uscirne, un guado invalicabile.
Solo grazie ad esso e tramite esso si riesce a vivere; se non si dubita, se non ci si
domanda la causa di determinate azioni o inazioni si creano irrimediabilmente inutili
pregiudizi che non possono valere come conoscenza bensì come meri ostacoli verso un
ulteriore approfondimento della propria soggettività, mediante la quale poter avere una
visione più critica e consapevole del mondo. Tramite il dubbio si riesce dunque ad evadere
dalla praticità del mondo e toccare il fondo teorico originario della vita, dei pensieri e delle
azioni dei singoli individui.

---
