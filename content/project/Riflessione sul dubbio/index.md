---
title: "Il dubbio"
subtitle: 
summary: "In questo stato apocalittico si sviluppano eterne e logoranti incertezze."
authors:
- Silvia Cherillo
tags:
- Riflessioni
date: "2020-05-17"
lastmod: "2020-05-17"
featured: true
draft: false

# Featured image
# To use, add an image named `featured.jpg/png` to your page's folder.
# Placement options: 1 = Full column width, 2 = Out-set, 3 = Screen-width
# Focal point options: Smart, Center, TopLeft, Top, TopRight, Left, Right, BottomLeft, Bottom, BottomRight
image:
  placement: 2
  caption: ''
  focal_point: ""
  preview_only: true

# Projects (optional).
#   Associate this post with one or more of your projects.
#   Simply enter your project's folder or file name without extension.
#   E.g. `projects = ["internal-project"]` references `content/project/deep-learning/index.md`.
#   Otherwise, set `projects = []`.
projects: []

---

In questo periodo di solitudini forzate si sviluppano eterne e logoranti incertezze. Come mai c’è così
tanta differenza tra un’apocalisse vissuta soltanto nella propria testa, all’interno di noi stessi, e una
presente in tutto il mondo, senza limiti né confini? Probabilmente l’apocalisse interiore è
sopportabile solo nel momento in cui ci si conosce, quando si è capaci di convivere con il proprio io
-non solo di sopravvivere con esso. L’apocalisse culturale, come elaborato da Ernesto De Martino, è
una fine del mondo comune a tutti gli individui di una società, ha la medesima potenza qualitativa e
quantitativa di dolore che è presente all’interno di un individuo nell’attimo della crisi del singolo,
ma è soltanto ben diluita e distribuita all’interno della comunità.

L’apocalisse interna-e dunque soggettiva- inizia e termina all’interno di sé ed è difficilmente sopportabile da parte del singolo. Si
tende, generalmente, a preferire un’equa distribuzione del dolore per provarne in quantità e in
qualità inferiori, per poterlo condividere. Quanto scritto fin'ora si può ritrovare sotto il concetto
fine del mondo culturale sostenuta da De Martino; dunque un crollo sociale e collettivo
all'interno di una comunità.

Perché si preferisce sempre condividere il dolore? Verosimilmente
perché si cerca di evitare il dolore e perseguire il piacere, di rifuggirlo a favore di una vita
piacevolmente vissuta. Ma perché non ci si può immergere in esso per arrivare a conviverci e poter
trarre giovamento dalla sua presenza? Il filosofo rumeno Emil Cioran, uno dei più influenti del XX
secolo, immerso nel suo pessimismo e nichilismo radicale a tratti nauseante e pesante, attesta che la
sofferenza è l'unico modo per poter acquisire la sensazione di esistere.

Dunque è proprio la
sofferenza, il dolore a causare queste costanti e inconsce crisi nel singolo, ma si può evadere da ciò?
Esiste un modo per adempiere e soddisfare nuovamente il desiderio di rinascita?
Un rimedio lo si può trovare nella possibilità che le cose migliorino, la possibilità di tornare ad
avere sicurezze, pensieri positivi, un domani certo e sempre nuove ed eccitanti esperienze. Ma tutto
ciò non è pur sempre una mera possibilità, piuttosto che una certezza?

Le sicurezze possono essere viste come un grande e complesso “palazzo” che si è
costruito nel corso della nostra vita attraverso esperienze, pensieri etc. Ma può crollare
immediatamente a causa di dubbi, insicurezze, mancanze, azioni, inazioni che causano
sofferenze e di conseguenza ci portano a vedere il mondo attraverso la lente della
sofferenza. Ma, delle volte, il processo di rinnovo del pensiero, iniziato in modo del tutto
inconsapevole, casuale e inconscio, è soltanto l'inizio di un procedimento ben più grande e
deleterio che porta a far crollare l'intero sistema- o palazzo- di certezze precedentemente
costruito.

Da questo momento in poi si cerca una nuova identità, sinonimo, in questo caso,
di una nuova sicurezza fondata sulla consapevolezza di sé. Servono dunque certezze che
si sostituiscono a quelle passate, ma chi può garantirci che in effetti esse torneranno? Chi
può affermare che si riuscirà nuovamente ad avere consapevolezza di sé? E se si
iniziasse a vivere nell'eterna e perenne nostalgia dei tempi passati? Dopotutto il rimpianto
e la malinconia sono gli unici svaghi che restano a chi è timoroso verso il futuro.


L'unica certezza che resterà in noi sarà il beneficio del dubbio, la possibilità di continuare
a dubitare e di non ritrovare più le sicurezze di una volta. Ci si aggrappa irreparabilmente e
consciamente all'unica certezza che non è in grado di donarne alcuna: il dubbio. Come
disse Cartesio ne “La recherche de la vérité”: **il dubbio è un pantano da cui è difficile
uscirne, un guado invalicabile.**

Solo grazie ad esso si riesce a vivere; se non si dubita, se non ci si domanda la causa di
determinate azioni o inazioni si creano irrimediabilmente inutili pregiudizi. Questi non
possono valere come conoscenza bensì come meri ostacoli verso un ulteriore
approfondimento della propria soggettività, mediante la quale poter avere una visione più
critica e consapevole del mondo. Tramite il dubbio si riesce dunque ad evadere dalla
praticità del mondo e toccare il fondo teorico originario della vita, dei pensieri e delle azioni
dei singoli individui.

---
